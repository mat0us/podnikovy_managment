# Otázka 30: Popište princip tahu a metody, které se v jeho rámci používají.

Princip tahu (pull system) v řízení výroby je moderní přístup, který je protikladem tradičního tlakového systému. V tahovém systému je výrobní aktivita na každém pracovišti iniciována skutečnou potřebou (poptávkou) z následujícího pracoviště nebo od konečného zákazníka. Výroba se spouští teprve ve chvíli, kdy máme informaci z následujícího pracoviště o volné kapacitě nebo potřebě materiálu. Materiál a rozpracované výrobky jsou „tahány“ výrobním procesem podle aktuálních požadavků, což vede k minimalizaci zásob rozpracované výroby, zkrácení průběžných dob a zvýšení flexibility i efektivity celého systému.

Snahou v procesech řízených tahem je rozdělit pracovní operace časově tak, aby byly rovnoměrné a nikde se nehromadily rozpracované kusy ve větší míře, než je vypočítaná optimální dávka. Vzniká tak plynulý tok ve výrobním procesu a zamezuje se nadprodukci, která je jedním z hlavních druhů plýtvání v koncepci štíhlé výroby (Lean Manufacturing).

## Kanban

Nejznámější a nejtypičtější metodou principu tahu je systém Kanban, pocházející z Japonska (Toyota Production System). Kanban znamená v japonštině „kartička“ a ve výrobě to znamená, že od následujících pracovních operací přicházejí kartičky (nebo označené přepravky), které jsou pokynem pro spuštění výroby na dané operaci. Výroba i logistika jsou tak taženy od poslední operace a nikde nevznikají mezi pracovišti mezisklady. Mezi každou operací koluje jen takové množství přepravek, které umožňuje plynulost výroby (někdy stačí dvě nebo tři). Odebere-li dělník z přepravky všechen materiál, přepravka se posune zpět k naplnění.

Existují různé typy kanbanů, například výrobní kanban (autorizuje výrobu) a transportní kanban (autorizuje přesun materiálu). Kanban je často považován za nástroj pro implementaci filozofie Just-In-Time.

## Další metody principu tahu

- **JIT (Just in Time)**  
    - Minimalizace rozpracované výroby  
    - Redukce seřizovacích a přípravných časů  
    - Velmi malé výrobní dávky  
    - Rychlý tok materiálu mezi pracovišti, zkracování přepravní vzdálenosti  
    - Redukce zásob a polotovarů, výrobních a skladovacích prostor  
    - Zvýšení kvality  
    - Základní cíle: 0 zásoby, 0 chyby/zmetky, 0 prostoje  

- **CONWIP (Constant Work-In-Process)**  
    Systém, kde je konstantní množství rozpracované výroby v systému řízeno pomocí karet, které autorizují vstup nových zakázek do výroby až po dokončení předchozích.

- **One-Piece Flow (tok jednoho kusu)**  
    Snaží se o plynulý a synchronizovaný tok materiálu podle taktu zákazníka.

- **Heijunka (vyrovnávání výroby)**  
    Podporuje rovnoměrné rozložení výroby a minimalizaci výkyvů.

- **OPT (Optimized Production Technology)**  
    Zaměřuje se na maximalizaci využití kapacit úzkoprofilových pracovišť.

- **TOC (Theory of Constraints)**  
    Identifikuje a odstraňuje úzká místa ve výrobním procesu.

Princip tahu je základním kamenem štíhlé výroby a jeho implementace vede k významnému zlepšení efektivity, snížení nákladů a zvýšení schopnosti reagovat na změny v poptávce.

[<- Domů](../../README.md)